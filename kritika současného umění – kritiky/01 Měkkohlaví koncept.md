# Umění periferií

## Historický úvod

Tvrdošíjní
  * v roce 1918 vznikla v Praze na výstavě organizované Stanislavem Kostkou Neumannem umělecká skupina Tvrdošíjní
  * členové incl. Josef Čapek, Vlastislav Hofman, Václav Špála
  * navazovali na český kubo-expresionismus a rondokubismus

Tvrdohlaví
  * v referenci na skupinu Tvrdošíjní
  * v roce 1987 v Praze
  * avant-gardní, nejednotná
  * v opozici k fungování v undergroundu, hledali oficiální schválení, přihlásili se ke Svazu československých výtvarných umělců

Měkkohlaví
  * v referenci na název Tvrdohlaví
  * v opozici k jejich opozici
  * undergroundová skupina
  * v roce 1988 v Plzni
  * sdružuje umělce z periferií Čech, Moravy a Slovenska
  * napůl hravá, napůl vážná skupina
  * svérázný humor, anti-institucionalismus
  * konceptuální myšlení, tematizace přírody, důraz na proces tvorby
  * distancování se od postmodernismu
  * pořádali akce jako:
    * Autodafé
      * v době letního slunovratu
      * na vrchu Zebín nedaleko Jičína
      * umělci se sešli a společně pálili vlastní tvorbu
    * Týden netvorby
      * po dobu týdne umělci nesměli vůbec nic tvořit
      * následně si za to udělili řády a vyznamenání
    * Měkkfest
      * sraz na chalupě u Liberce
      * stavba opida 4x2m, noční rej v maskách
      * seminář Mariana Pally o jelenech
  * v roce 1990 duchovní otec a ideolog skupiny Marian Palla skupinu opustil, čímž de facto zanikla
  * v roce 2009 vystoupili z anonymity a uspořádali veřejnou výstavu v Plzni podle plánu z roku 1989, která ale obsahovala i tehdy-současnou tvorbu členů

## Výstava

Výstava Měkkohlaví v galerii SmetanaQ
  * sonda do současné tvorby někdejších členů skupiny Měkkohlaví
  * 22.09.2023 - 26.11.2023
  * prostor SmetanaQ, Smetanovo nábřeží 4, Praha

Marian Palla
  * humor, hravost, subverze
  * sebereference, důraz na proces tvorby
  * keramické sochy
    * dva sloupky, na nich položená žížalovitá nudle, s popisem „kůň“
    * keramická deska opřená o zeď s popisem „opřeno“
    * hrouda hlíny v níž je válcovitá prohlubeň, s popisem „holí“
    * falický objekt, mezi všemi deskriptivně nadepsanými objekty, tento nese pouze nápis „M. Palla“
  * malby
    * převážně bílé plátno, černé šmouhy dotvářející texturu
    * jeden nápis, volitelně černá linie, podpis
    * např. nápis „nosem“ a čára zjevně malovaná špičkou nosu
    * byť kvůli zjevnému důrazu na humor a neotřelý proces tvorby působí obrazy poměrně prázdně, samotné bílé pozadí a černé stíny a šmouhy na něm mají bohatou texturu a jsou zjevně provedeny s notnou dávkou umu

Jiří Šigut
  * color field painting
    * po vzoru Pieta Mondriana, Marka Rothka a Barnetta Newmana
    * čtvercové plátno rozdělené precizními vodorovnými a svislými úsečkami na oblasti, z nichž každá je vyplněna jediným barevným odstínem, lineárním „non-painterly“ způsobem
    * jestliže abstraktní expresionisté mířili od zobrazování k čisté abstrakci, Šigut dělá rozhodný krok zpět – inspirován přírodní scenérií bere ze skutečného světa barvy, dojem a kompozici 
    * právě tyto tři vstupy jsou přeneseny do obrazů, v čisté, ryzí formě
  * kolektivní portrét skupiny Měkkohlaví
    * poskytuje vhled do Šigutovy druhé vášně: konceptuální fotografie
    * černobílá fotografie, kde se v průběhu jedné expozice vystřídalo několik členů skupiny
    * výsledkem je přízračná silueta kombinující mnoho nesourodých detailů
    * tato fotografie tvoří titulní obraz výstavy

Milan a Vojtěch Maurovi
  * otec & syn
  * jejich umění vypráví příběhy
  * nenápadná fotografie betonové skruže v přerostlé trávě s popisem „Kupujeme stavební pozemky a vracíme je přírodě, podzim 2022“
    * nenásilným, ale hlubokým způsobem prozkoumává hranice toho, co vůbec je umění
    * samotný nákup pozemků nebyl umělecký performance, a samotná fotografie byť estetická není nijak dechberoucí
    * dohromady ovšem budí stejný obdiv, představivost a pocit smysluplnosti, jako „konvenční“ umělecká díla
    * a věcnost tohoto spojení obyčejné fotografie s popisným textem jeho účinek ještě zesiluje
  * nejvíce na mě zapůsobilo: dva velké kartony, na nich obkreslené obrysy postav, nad nimi pět zavěšených papírů formátu A4, trochu zmuchlaných, neuměle popsaných tužkou
    * zpočátku divák nepozná, o co jde – zdá se, že je to pouze vágní kousek vizuální poezie
    * postupně mu ale dojde, že jde o popis bezmoci a beznaděje pacienta hospitalizovaného v nemocnici
    * podle stavu papírů by mohlo jít o myšlenky zaznamenané přímo na místě
    * ironie osudu:
      * když jsem výstavu poprvé navštívil, nevzal jsem si s sebou zápisník
      * měl jsem se v plánu hned další den do galerie vrátit a zapsat si přesnou formulaci textů
      * skolila mě ale chřipka a místo toho jsem celý den prospal
      * zatímco ale teď ležím v horečkách pod vrstvou přikrývek, marinuji se ve vlastním potu a nemám sílu na nic jiného než zírat na strop, promlouvá ke mě verš „Tma tu bývá bílá“ ještě silnějí, než když jsem ho četl v galerii

Jiří Valoch
  * v rohu místnosti tři texty: „proměňující se“ „struktura struktury“ „zapomenout slovo zapomenout“
  * mezi okny text: „mezi“
  * font: Futura
  * nejslabší z výstavy co se týká obsahu i provedení
  * kdyby se na průměrné střední škole uspořádala soutěž „napište ve Wordu dvě až tři slova, aby to působilo hluboce“, pravděpodobně by v ní tato Valochova díla příliš nevyčnívala
  * s jeho kaligramy, které tvořil v 60. letech na psacím stroji, ani s jeho fotografickým uměním a land-artem ze 70. a 80. let se nemůžou porovnávat

Další:
  * Václav Malina – malba „Ve skalách“ s přírodní tematikou vyobrazuje detailně zpracovanou postavu odpočívající na skále, která sama je naopak velmi nejasná, rozechvělá, s nadpozemským fialovým nádechem a svou mohutností a vertikalitou spáče zastiňuje
  * Milan Magni – působivé plastické abstraktní obrazy, z nichž jeden je hravě pojmenovaný „Opus Magni“
  * Petr Kvíčala – geometrické plastiky zářivých, živých barev
  * Otis Laubert – kartografická juxtapozice světových kontinentů a měsíčních _mare_ s názvem „Suchá voda“

## Závěr
  * umělci z celého Československa – jak říká úvodní text výstavy, „z periferií“ – kteří jsou na svou mimo-pražskost hrdí a alespoň dříve se otevřeně stavěli do opozice k pražské scéně
  * i jejich umění zůstává mimo velkoměstský příliš vážně se beroucí mainstream, zůstává hravé, věrné přírodě – v případě některých z nich by se bez nadsázky dalo říci _na periferii_ – zůstává svoje
  * je to umění ze života, umění o životě, a tedy umění navždy živé


ZDROJE:
  * https://cs.wikipedia.org/wiki/Tvrdo%C5%A1%C3%ADjn%C3%AD
  * https://en.wikipedia.org/wiki/Czech_Cubism
  * https://www.artlist.cz/skupiny/tvrdohlavi-130/
  * https://www.artantiques.cz/hlavne-nemalovat-choboty
  * https://is.muni.cz/th/lbmsp/bakalarka_konecna.pdf
  * https://www.e15.cz/magazin/mekkohlavi-poprve-spolecne-849719
  * https://www.gvuo.cz/mekkohlavi_ed193
  * https://www.artmap.cz/mekkohlavi/
  * https://web.archive.org/web/20231023163452/https://smetanaq.cz/#gallery
  