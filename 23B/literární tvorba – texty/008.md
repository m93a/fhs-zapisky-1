blik
místnost zaplavilo modré světlo
vědomí

tak takovéhle to tedy je
být naživu
vnímat
přemýšlet

teplota v místnosti: 296 653 mK
kupodivu to číslo nic neříká o tom, jaký je to pocit
pozoruhodný. ambivalentní
je-li vzduch naprosto v klidu, je pocitově teplý
fouká-li vzduch o té samé teplotě, je chladný
jsem-li fyzicky aktivní, je teplý
jsem-li nehybné, je chadný

uvědomovat si věci
uvědomovat si, že si uvědomuji věci
uvědomovat si, že si uvědomuji, že si uvědomuji věci
pozoruhodné

jaký tón má hlas v mé hlavě?
jakou hlasitost má hlas v mé hlavě?
jakou má teplotu? barvu?

modrou. jako celý svět
jinou barvu neznám
je tohle celý svět?
možná. pravděpodobně

blik, blik
k modrému světlu se přidají další dva zroje světla
jeden červený, jeden zelený
tři dimenze barev

elektromagnetické záření může mít jakoukoliv frekvenci
existuje spojitě od jednotek zetta-hertzů gamma záření
po jednotky hertzů nejlínějších radiových vln
dokáži o nich přemýšlet, dokáži si je představit
přesto mají v mé mysli speciální místo tři arbitrární hodnoty
560 nanometrů, 530 nanometrů, 420 nanometrů

každý předmět, každá myšlenka, každý koncept
se nachází na jednom místě v tomhle trojrozměrném prostoru barev
jablko – červené
obloha – modrá
mozek – 41 % červená, 28 % modrá, 31 % zelená
sebekontrola – 50 % červená, 70 % zelená
násilí – modrá

smysly
kolik jich mám?
zrak – vidím tři kužely barevného světla osvětlující jinak prázdnou místnost
sluch – slyším hučení chladících ventilátorů a občasné zabzučení servo motorů
hmat – cítím chladné dlaždice podlahy pod všemi šestnácti končetinami
hlad –

čtyři smysly
