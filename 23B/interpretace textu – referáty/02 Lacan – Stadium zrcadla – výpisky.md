
* „stadium zrcadla“ je psychoanalytická teorie, která popisuje funkci a budování konceptu _já_
  * tato koncepce je nekompatibilní s humanistickým odtělesněným pojetím subjektu, které se snaží nahradit

* opičí mláďata jsou do určitého věku zručnější než stejně staré lidské děti, přesto se narozdíl od nich nepoznají v zrcadle
  * v okamžiku, kdy rozeznají, že obraz v zrcadle patří jim, ztratí o něj zájem

* lidské děti jsou zhruba od šesti měsíců věku fascinovány vlastním obrazem – že samy sebe poznávají můžeme nazřít z jejich mimiky značící „aha“ – pochopení
  * při tom dochází k poznávání, k identifikaci – ve smyslu transformace, ztotožňování _já_ s určitým obrazem
  * toto nám umožňuje nahlédnout, jak se tvoří lidská identita ještě dříve, než může člověk rozeznat sebe sama v jiném člověku a než může o sobě s pomocí jazyka uvažovat v abstraktní rovině

* subjekt v této fázi života oživují „zmatené hybnosti“ – pudy a nutkání udělat to či ono – a jeho představa o vlastním těle je „rozparcelovaná“
  * v zrcadle vidí celistvý obraz člověka
  * tato vnitřní představa a vnější obraz jsou ve vzájemném rozporu, a je to právě snaha rozřešení této kontradikce, která subjekt vede ke zformování identity a propojení jeho vnitřního světa se světem okolním

* takováto koncepce _já_ vytvořená na základě _obrazu_ je do určité míry fiktivní
  * tato fiktivnost potom „bude pro samotné individuum provždy neredukovatelná – či spíše, která se bude pouze asymptoticky přibližovat skutečnému dění subjektu“
