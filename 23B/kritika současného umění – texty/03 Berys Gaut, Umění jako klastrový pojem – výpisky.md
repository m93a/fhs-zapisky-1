# Berys Gaut – „Umění“ jako klastrový pojem

**Citace:** GAUT, Berys. „Umění“ jako klastrový pojem. Vanda VICHERKOVÁ (překl.). In: CIPORANOV, Denis a KULKA, Tomáš. _Co je umění?: texty angloamerické estetiky 20. století_. Červený Kostelec: Pavel Mervart, 2010, s. 377-402. ISBN 978-80-87378-46-5.

Úvod
  * zatím spousta definic umění, žádná shoda na tom, která je správná
  * alternativa: umění nemá definici, je třeba užít Wittgensteinovy rodové podobnosti
    * argument pro nedefinovatelnost: umění je kreativní
      * selhává, existují definovatelné praktiky, které lze vykonávat kreativně
    * v 50. letech pokusy o vymezení pojmu pomocí podobnosti paradigmatu
      * téměř univerzálně odmítáno: je to vysvětlení neúplné (bez dodání paradigmatických děl) a vágní (jakou vlastnost mají mít umělecká díla společnou?)
    * autor navrhuje vymezení pomocí klastrového pojmu

Logtická forma vysvětlení
  * moje pozn.: definice pojmu je postačující a nutná podmínka pro to, aby objekt spadal pod daný pojem
  * moje pozn.: pro _vymezení_ pojmu je třeba uvést postačující podmínku a nutnou podmínku, ne nutně shodné
  * klastrové pojmy rozvedl Searle na základě Witgensteinova pojetí rodových podobností
  * zatímco vymezení na základě podobnosti paradigmatu vymezuje význam na základě porovnání ke konkrétním objektům, klastrové pojetí vymezuje pomocí obecných vlastností
    * vyhneme se tedy problematickému výběru konkrétních "paradigmatických" uměleckých děl
    * vyhneme se vágnosti, protože specifikujeme, které vlastnosti jsou relevantní pro určení, zda jde o umění
  * klastrový pojem je vymezen výčtem charakteristik (též _kritérií_ či _kontingentních podmínek_) takových, že
    * pokud pro objekt platí všechny, spadá pod daný pojem
    * pokud pro objekt neplatí žádná, nespadá pod daný pojem
    * žádná z charakteristik není sama o sobě nutnou podmínkou
    * není určen přesný počet charakteristik, které jsou splněny iff objekt spadá pod daný pojem
  * jaké charakteristiky použít pro vymezení klastrového pojmu "umění" lze nejlépe dedukovat z konkrétních příkladů toho, jaké objekty běžně do pojmu "umění" zahrnujeme, a jaké naopak ne
  * hlavním cílem autora je přesvědčit, že je užitečné nahlížet na umění jako na klastrový pojem, ne obhajovat konkrétní charakteristiky, pomocí kterých jej vymezit
  * přesto uvádí návrh, jak by takové charakteristiky mohly vypadat (s. 383):
    1. mít pozitivní estetické vlastnosti (ladnost, elegance; vlastnosti, z nichž může pramenit smyslový požitek)
    2. vyjadřovat emoce
    3. být intelektuálně odvážný (tj. zpochybňovat ustálené názory a způsoby myšlení)
    4. být formálně komplexní a koherentní
    5. mít schopnost sdělovat komplexní významy
    6. být výsledkem tvořivé imaginace (být originální)
    7. projevovat individuální pohled na věc
    8. být artefaktem nebo provedením vyprodukovaným s mimořádnou dovedností
    9. přináležet k existujícímu uměleckému druhu (hudba, malba, film atd.)
    10. být výsledkem záměru vytvořit umělecké dílo
  * nutná podmínka: „umělecké dílo je výsledkem nějaké činnosti, předemším tvorby (artefakt) nebo provádění (představení)“ (s. 384)
    * tudíž „umělecké dílo“ není čistě klastrovým pojmem
    * toto není v rozporu s konceptem nalezeného umění – i _výběr_ předmětů, které vystavovat, je činnost:  „Kus naplaveného dřeva v přírodě nemůže  vyjadřovat beznaděj, nemůže ani o něčem být (postrádá totiž byť jen odvozenou intencionalitu), je-li však vybrán pro vystavení v galerii, může vyjadřovat přestárlost a být o úpadku a chátrání.“ (s. 384)
    * tuto nutnou podmínku nelze zesílit o požadavek, že musí jít o součást společenské praxe založené na spolupráci, která má rozvíjející se tradici: „[Představme si] svět, kde není umění. Jednoho dne tu však kdosi vyřeže ze dřeva slona, přičemž se soustředí na krásu, eleganci a půvab svého díla. Uplatní přitom svou tvůrčí imaginaci, dovedně využije detaily, aby vytvořil zajímavou texturu a barevné efekty a aby byl vzhled jeho díla komplexní a koherentní. Nikomu však o tom neřekne a už nikdy on ani nikdo jiný nic podobného neudělá. Jde o umění? Vypadá to, že ano.“ (s. 385) – nejde tedy o nutnou podmínku
    * „umění“ má dva významy:
      1. hromadné jméno pro umělecká díla
      2. vytváření uměleckých děl

Metodologické úvahy
  * jak můžeme posoudit, zda je vymezení pojmu dobré?
    * mělo by být pro většinu objektů v souladu s intuicí (v případě, kdy intuice říká, že objekt pod pojem spadá, v případě, kdy říká, že nespadá, i v případě, kdy se to zdá sporné)
    * v případě, že se neshoduje s intuicí, mělo by nabídnout vysvětlení, proč se intuitivní přístup mýlil
    * mělo by být _heuristicky užitečné_, tedy jít dohromady s existujícími teoriemi, které tyto objekty zkoumají

Shoda s intuicí
  * charakteristiky nejsou jednotlivě nutné podmínky:
    1. „antiestetický“ přístup 20. století s důrazem na provokativnost a záměrný nesoulad, ošklivá malba z 19. století
    2. hard-edge abstraktní malba, značná část architektury a hudby
    3. tradiční náboženské umění
    4. nekomplexní: Malevičův _Černý čtverec_, barokní hudba v porovnání s renesanční polyfonií; nekoherentní: modernistické filmy, např. _Andaluský pes_
    5. Ezopovy bajky, malba venkovské krajiny
    6. většina umění je odvozená od jiného, staroegyptské umění se originalitě přímo vyhýbá
    7. odvozené umění, staroegyptské umění
    8. Duchampovy ready-mades, Alfred Wallis, situace kdy se špatnému umělci šťastnou náhodou podaří vyprodukovat mistrovské dílo
    9. kdyby všechna umění spadala do existujících žánrů, nemohly by vznikat žánry nové
    10. ne-evropské umění a evropské lidové umění; pracovní skici, které umělec nepovažuje za umění, ale následně jsou natolik vážené, že jsou jako umění přijímány; „technické experimenty“ jako kinematografické dílo Georgese Mélièse
  * je možné, že některá z těchto charakteristik není důležitá pro zahrnutí objektu pod pojem umění – zdá se ale nepravděpodobné, že by existoval příklad objektu, který považujeme za umění, a přesto nesplňuje _žádnou_ z těchto charakteristik
    * kdyby přece, jistě by se podařilo přidat další charakteristiku, kterou daný objekt splňuje
  * staroegyptské umění nesplňovalo charakteristiky 3, 6, 7, 10 – zdá se tedy, že stačí splnění šesti charakteristik
  * „Kdybychom našli objekty [splňující většinu z popsaných charakteristik] někde na cizí planetě, těžko bychom si nechali vymluvit, že jsme objevili důkaz umění mimozemšťanů.“ (s. 392)
  * klastrové nemá problémy jiných definic:
    * problém funkcionálních definic je, že funkce umění jsou příliš rozmanité a neurčité
      * proto se většinou soustředí na jednu hlavní (většinou estetickou) funkci
      * i v případě, že se obsah definice velmi oslabí, nepojme např. Duchampovy ready-mades
      * naopak klastrové pojetí zdůrazňuje pluralitu charakteristik, takže je kompatibilní s různorodostí funkcí umění
    * institucionální definice je problematická mj. protože:
      * mají-li představitelé institucí dobré důvody, proč něco zahrnout pod pojem umění a něco ne, potom by tyto důvody měly samy o sobě stačit pro definici umění, a institucionální udělení statusu je nepodstatné
      * nemají-li takové důvody, potom my nemáme důvody toto udělení statusu uznávat
      * klastrové pojetí nepoužívá pojem institucí, proto se tomuto problému vyhýbá
    * historické definice historicky vztahují veškeré umění vzhledem k _epistemicky privilegovaným_ uměleckým předmětům, a mají dva velké nedostatky:
      * neobjasňují, jak takové privilegované předměty poznat
      * nalezli bychom na mimozemské planetě umění, jistě bychom ho rozeznali jako umění, i když ho k našemu umění žádné historické vztahy nevážou
      * klastrové pojetí nevyužívá historické vztahy ani paradigmatické předměty, proto se těmto problémům vyhýbá
  * klastrové pojetí objasňuje, proč nám některé činnosti (např. vaření) připadají jako _téměř umění_ – protože splňují několik málo charakteristik (např. smyslový požitek, projev individuální tvořivosti)

Shoda s normou
  * „Klastrové pojetí dovede velmi jednoduše objasnit, proč se mnohé definice umění těšily takové oblibě: soustředí se na jedno konkrétní kritérium a povýší ho na nutnou a postačující podmínku. Expresivistické definice takto nakládají s kritériem vyjadřování emocí; formalistické definice s kritériem formální komplexnosti a koherence; funkcionalistické definice [...] pak vycházejí z prvního kritéria.“ (s. 395)
  * institucionální a historické definiice jsou potom neúspěšné pokusy rozšířit škálu relevantních faktorů
  * povýšení některé z charakteristik na nutnou podmínku vysvětluje, proč někteří určité objekty vylučují z pojmu umění
    * např. kdo považuje estetičnost nebo řemeslnou zdatnost za nutné, nebude souhlasit se zahrnutím nalezených objektů a ready-mades mezi umělecká díla
  * klastrové pojetí má normativní sílu: vylučuje-li někdo pouze některá umělecká díla s odůvodněním, že nesplňují charakteristiku, kterou považuje za nutnou, můžeme jim ukázat méně sporný příklad, který takovou charakteristiku také nesplňuje

Několik námitek
  * Kripke vyvrací Wittgensteinův a Searlův klastrový přístup k _významu vlastních jmen_
    * umění ovšem není vlastním jménem a Kripkeho argumenty zde nejsou aplikovatelné
  * podobně jako pojem _zdraví_, i pojem umění je nutně hodnotící, ne pouze klasifikační
    * ačkoliv existuje _špatné umění_ (podobně jako někdo může mít špatné zdraví), už pro samotné určení toho, _zda_ je něco uměním, musíme provést hodnotící soudy
    * tento fakt je v klastrovém pojetí jasně vidět, protože jsou hodnotové soudy obsažené mezi charakteristikami
  * _klastrové vymezení_ není prázdný pojem
    * pokud by se podařilo najít definici umění pomocí jednotlivě nutných a společně postačujících podmínek, ukázali bychom, že klastrové pojetí není správné
  * pokud jako definici chápeme i disjunktivní výčet podmínek, potom lze i klastrové pojetí umění chápat jako definici
    * zda toto pojetí nazýváme _definicí_ či nikoliv, není příliš důležité – argumentace se vztahuje na výhody klastrového pojetí oproti definici _konjunktivním_ výčtem podmínek

Závěr: heuristická užitečnost
  * mnoho estetických bádání se zabývá zobrazením, expresí a symbolikou
    * tím se nevyznačují pouze umělecká díla, ale i jazyk, řeč těla a duševní stavy
    * často se zkoumají vztahy mezi estetikou a filosofií mysli, jednání a jazyka
    * klastrová teorie takový přístup podporuje a vysvětluje, proč může být přínosný
  * klastrové pojetí „souzní s chápáním hodnoty umění jako souboru rozdílných hodnot a ne jako jediného druhu kvality[, a] zdůvodňuje větší vnímavost vůči různorodosti uměleckých forem a umělecky relevantních vlastností“ (s. 401)


Vlastní názor:
  * vymezení „umění“ jako klastrového pojmu, nebo obecněji pomocí souboru nutných a kontingentních podmínek, se zdá velmi slibné
    * vyhýbá se problémům jiných definic
    * není explicitně exkluzivní, a pokud by se konkrétní charakteristiky ukázaly _implicitně_ exkluzivními, zdá se poměrně snadné vybrat jiné, aby exkluzivní nebyly
    * respektuje přirozenou nejednoznačnost jazyka
  * přes určitou složitost logické konstrukce se autorovi povětšinou daří argumentovat přímočaře, precizně a přesvědčivě
    * výjimku tvoří pokus argumentovat pro tvrzení, že _alespoň jedna z uvedených charakteristik je kontingentní podmínkou_, na s. 388-389
      * zde autor prezentuje příklad kategorie umění, která splňuje některé z charakteristik
      * to ale neznamená, že je uměním _právě proto_, že splňuje tyto charakteristiky – může být uměním ze zcela jiného důvodu
      * zdá se, že autor navíc toto tvrzení zaměňuje s neekvivalentním tvrzením, že _nemůže existovat umění, které nesplňuje žádnou z uvedených charakteristik_
        * i zde argumentace selhává: příkladem fundamentálně nelze dokázat _neexistence_ něčeho
      
