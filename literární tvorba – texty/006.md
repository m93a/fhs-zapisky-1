
Na nástěnných hodinách stanice Asdfasdf přeblikla minutová číslice z 5:36 na 5:37. Jako na povel se z tunelu ozvalo jemné, hluboké mručení transportního vozu asdfasdf nadzemky, nejprve tiše, téměř neslyšně, poté čím dál hlasitěji. Přestože hluk nikdy nepřekročil hlasitost rychlovarné konvice, jako by rozvibroval všechny orgány v Albertově hrudi. Jeho plíce toužebně zadržely dech, nemohouc se dočkat odlesku sotva vycházejícího slunce na ocelových stěnách vagónů. Jeho srdce zpomalilo tempo v předtuše vlahého poryvu větru, který soupravu provází. Vůz vyjel z tunelu a pokračoval přes klenutý most vysoko nad ulicemi, na jeho lesklé karoserii se odrážela bílá oblaka a střechy výškových budov, než v zatáčce vzplál oranžovým slunečním svitem.

Albert si byl někde v koutku mysli vědom naprosté nedůležitosti tohoto okamžiku v kontextu všech událostí. 
