
Zastavil se úplně a sledoval letící listy, které s něžností motýlů a dovedností akrobatických pilotů kroužily ulicí, dělaly vývrtky a piruety. Ten pohyb ho zcela pohltil. Postupně se, kroužíc kolem sebe v milostném tanci, listy dotančily až k němu a s nimi mu vánek donesl vůni podzimu. Čím to je, že v něm zrovna tlející organická hmota, vyvolává tak blažený pocit? Když v tom to zaslechl znovu – šepot. Vánek k němu nesl šepot, tentokrát mnohem silnější, že už skoro dokázal rozeznat jednotlivá slova. Mnohem víc než slova ho ale upoutal _pocit_ – jako by ho vánek zval pryč z vlastního těla, jako by ho listy vybízely, aby s nimi vál ulicemi, aby s nimi tančil jejich milostný tancec, kroužil a dělal piruety.
